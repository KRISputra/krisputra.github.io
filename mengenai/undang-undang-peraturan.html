<!DOCTYPE html><html lang="ms"><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width, initial-scale=1.0, maximum-scale=1.0"><meta name="author" content="KRISPutra"><link rel="icon" href="/krisputra.png"><title>KRISPutra</title><meta name="description" content="Kelab Sukan, Rekreasi dan Kebajikan Perbadanan Putrajaya"><link rel="alternate" type="application/rss+xml" title="KRISPutra" href="/atom.xml"><link rel="stylesheet" href="//maxcdn.bootstrapcdn.com/font-awesome/4.7.0/css/font-awesome.min.css"><link rel="stylesheet" href="//maxcdn.bootstrapcdn.com/bootstrap/3.3.7/css/bootstrap.min.css"><link rel="stylesheet" href="/css/main.css"><link rel="stylesheet" href="/css/nanogallery.css"><link rel="stylesheet" href="/css/highlight.css"><link rel="stylesheet" href="//fonts.googleapis.com/css?family=Lora:400,700,400italic,700italic"><link rel="stylesheet" href="//fonts.googleapis.com/css?family=Open+Sans:300italic,400italic,600italic,700italic,800italic,400,300,600,700,800">
</head><body><nav class="navbar navbar-default navbar-fixed-top navbar-custom"><div class="container-fluid"><div class="navbar-header"><button type="button" data-toggle="collapse" data-target="#main-navbar" class="navbar-toggle"><span class="sr-only">Toggle navigation</span><span class="icon-bar"></span><span class="icon-bar"></span><span class="icon-bar"></span></button><a href="/" class="navbar-brand">KRISPutra</a></div><div id="main-navbar" class="collapse navbar-collapse"><ul class="nav navbar-nav navbar-right"><li><a href="/archives">Arkib</a></li><li><a href="/aktiviti/">Aktiviti</a></li><li><a href="/galeri/">Galeri</a></li><li><a href="/mengenai/">Mengenai</a></li><li class="dropdown"> <a data-toggle="dropdown" role="button" aria-haspopup="true" aria-expanded="false" href="/jawatankuasa/" class="dropdown-toggle">Jawatankuasa<span class="caret"></span></a><ul class="dropdown-menu"><li><a href="/jawatankuasa/">Jawatankuasa KRISPutra Sesi 2016-2018</a></li><li><a href="/jawatankuasa/pengerusi/">Pengerusi</a></li><li><a href="/jawatankuasa/timb-pengerusi/">Timbalan Pengerusi</a></li><li><a href="/jawatankuasa/setiausaha/">Setiausaha Kehormat</a></li><li><a href="/jawatankuasa/bendahari/">Bendahari Kehormat</a></li><li><a href="/jawatankuasa/biro-agama/">Biro Agama</a></li><li><a href="/jawatankuasa/biro-ekonomi/">Biro Ekonomi</a></li><li><a href="/jawatankuasa/biro-kebajikan/">Biro Kebajikan</a></li><li><a href="/jawatankuasa/biro-pendidikan/">Biro Pendidikan</a></li><li><a href="/jawatankuasa/biro-rekreasi/">Biro Rekreasi</a></li><li><a href="/jawatankuasa/biro-seranta/">Biro Seranta</a></li><li><a href="/jawatankuasa/biro-sukan/">Biro Sukan</a></li><li><a href="/jawatankuasa/biro-sosial-kesenian-kebudayaan/">Biro Sosial Kesenian & Kebudayaan</a></li><li><a href="/jawatankuasa/juruaudit/">Juruaudit</a></li></ul></li></ul></div><div class="avatar-container"><div class="avatar-img-border"><a href="/"><img src="/krisputra.png" class="avatar-img"></a></div></div></div></nav><header class="header-section"><div class="intro-header no-img"><div class="page-heading"><h1>Undang-undang & Peraturan KRISPutra</h1></div></div></header><div class="container"><div class="row"><div class="col-lg-8 col-lg-offset-2 col-md-10 col-md-offset-1"><article role="main" class="blog-post"><h1 id="FASAL-1-NAMA"><a href="#FASAL-1-NAMA" class="headerlink" title="FASAL 1 : NAMA"></a>FASAL 1 : NAMA</h1><p>Pertubuhan ini dikenali dengan nama <strong>Kelab Sukan Rekreasi dan Kebajikan Perbadanan Putrajaya, Putrajaya (KRISPutra)</strong>. Selepas ini disebut “Kelab”.</p>
<h1 id="FASAL-2-TEMPAT-URUSAN"><a href="#FASAL-2-TEMPAT-URUSAN" class="headerlink" title="FASAL 2 : TEMPAT URUSAN"></a>FASAL 2 : TEMPAT URUSAN</h1><p>Alamat dan tempat urusan bagi Kelab ini ialah:<address><strong>Perbadanan Putrajaya</strong><br><strong>Pusat Pentadbiran Kerajaan Persekutuan Putrajaya</strong><br><strong>62675, PUTRAJAYA</strong></address></p>
<h1 id="FASAL-3-COGANKATA"><a href="#FASAL-3-COGANKATA" class="headerlink" title="FASAL 3 : COGANKATA"></a>FASAL 3 : COGANKATA</h1><ol>
<li>Bahasa Rasmi - Bahasa Melayu</li>
<li>Cogan kata - Bersama Mencipta Kegemilangan</li>
</ol>
<h1 id="FASAL-4-TUJUAN-MATLAMAT"><a href="#FASAL-4-TUJUAN-MATLAMAT" class="headerlink" title="FASAL 4 : TUJUAN/MATLAMAT"></a>FASAL 4 : TUJUAN/MATLAMAT</h1><ol>
<li>Mengeratkan perhubungan antara individu-individu yang bekerja di Putrajaya agar dapat menggembleng tenaga secara berkelompok atau berpersatuan kearah mencapai matlamat semasa pertubuhan.</li>
<li>Menyediakan wadah bagi mengatur program dan aktiviti Kelab dengan lebih teratur dan terancang.</li>
<li>Pemangkin kepada aktiviti sukan dan kebajikan setempat di samping dapat berganding bahu dengan rangkaian setempat yang telah sedia ada yang mempunyai matlamat yang sama.</li>
<li>Menganjurkan program dan aktiviti yang bermanfaat kepada ahli samada dalam bentuk peningkatan ilmu, kemahiran, pengetahuan, pengalaman, silaturahim, jati diri, kesihatan badan, keceriaan, dan kebaikan-kebaikan lain.</li>
<li>Menganjurkan program dan aktiviti yang bermanfaat kepada masyarakat seperti kerja amal dan sumbangan kepada golongan yang kurang bernasib baik.</li>
<li>Memelihara, menggilap dan meningkatkan komitmen para ahli agar mereka menjadi penyumbang aktif dalam pembinaan masyarakat Malaysia yang berjaya.</li>
<li>Melaksanakan aktiviti ekonomi untuk ahli dan menerima sumbangan serta boleh memiliki harta alih dan tidak alih dengan syarat segala keuntungan yang diperolehi tidak boleh dibahagi-bahagikan kepada mana-mana ahli dan hendaklah digunakan semata-mata untuk kemajuan Kelab.</li>
</ol>
<h1 id="FASAL-5-KEAHLIAN"><a href="#FASAL-5-KEAHLIAN" class="headerlink" title="FASAL 5 : KEAHLIAN"></a>FASAL 5 : KEAHLIAN</h1><ol>
<li>Jenis Keahlian<br> a. <strong>Ahli Biasa</strong>: Terbuka kepada semua warganegara Malaysia berumur 18 tahun ke atas dari kalangan pegawai dan pengkhidmat Perbadanan Putrajaya samaada yang bertaraf tetap, kontrak mahupun sambilan.<br> b. <strong>Ahli Seumur Hidup</strong>: Terbuka kepada semua ahli biasa yang membayar yuran sebanyak RM500.00 semasa pendaftaran.<br> c. <strong>Ahli Kehormat</strong>: Iaitu ahli yang dilantik atas asas yang khusus dan istimewa termasuk kerana sumbangan seseorang itu kepada matlamat Perbadanan Putrajaya.<br> d. <strong>Ahli Bersekutu</strong>: Iaitu terbuka kepada warganegara Malaysia berumur 18 tahun ke atas dari pekerja-pekerja anak syarikat Perbadanan Putrajaya. Ahli bersekutu tidak berhak mengundi dan diundi untuk memegang jawatan dalam Kelab.</li>
<li>Syarat-syarat Keahlian<br> a. Warganegara Malaysia yang telah berusia 18 tahun ke atas.<br> b. Bekerja dengan Perbadanan Putrajaya.<br> c. Bekerja dengan mana-mana anak syarikat Perbadanan Putrajaya.</li>
<li>Permohonan Menjadi Ahli<br> a. Permohonan menjadi ahli hendaklah dibuat dengan mengisi borang permohonan keahlian yang disediakan oleh Kelab.<br> b. Permohonan keahlian diluluskan oleh Jawatankuasa Kelab. Jawatankuasa berhak menolak sebarang permohonan keahlian tanpa memberi sebarang alasan atau sebab.</li>
<li>Penerimaan permohonan keahlian<br> Tiap-tiap permohon yang permohonan keahliannya telah diluluskan oleh Jawatankuasa Kelab serta telah menjelaskan bayaran masuk dan yuran tahunannya seperti yang ditetapkan hendaklah diterima menjadi ahli Kelab dan berhaklah ia sebagai ahli.</li>
<li>Hak-hak Ahli<br> a. Menghadiri Mesyuarat Agung Tahunan Kelab.<br> b. Mempunyai hak untuk mengundi sebagai ahli biasa.<br> c. Menggunakan tarafnya sebagai ahli Kelab.<br> d. Meminta penjelasan melalui Jawatankuasa Kelab mengenai sesuatu keputusan atau arahan yang diambil oleh Jawatankuasa.<br> e. Menarik diri daripada menjadi ahli Kelab.</li>
<li>Kewajipan Ahli<br> a. Membayar semua yuran mengikut Fasal 7(1).<br> b. Patuh kepada Perlembagaan Kelab dan peraturan-peraturan yang dibuat di bawah peruntukannya.<br> c. Patuh kepada arahan Jawatankuasa Kelab.<br> d. Menghadiri mesyuarat-mesyuarat dan mengambil bahagian secara aktif dalam setiap kegiatan yang dianjurkan oleh Jawatankuasa Kelab.</li>
<li>Tatatertib Ahli<br> Seseorang ahli atau pegawai Kelab boleh diambil tindakan tatatertib terhadapnya apabila ia disabit melakukan mana-mana perkara tersebut :<br> a. Melakukan jenayah dan mahkamah mendapat sabit kesalahannya.<br> b. Mengkhianati samada secara langsung atau tidak langsung, amanah yang diserahkan kepadanya.<br> c. Mencuba dengan apa jua cara yang digunakan untuk menghalang atau menggagalkan dasar, rancangan, program dan perencanaan yang telah diluluskan oleh Kelab.<br> d. Bertindak dengan sengaja terhadap arahan pimpinan atau Jawatankuasa Kelab.<br> e. Bersubahat dengan seseorang atau lebih atau mana-mana kumpulan dalam mana-mana satu atau lebih perkara-perkara (7) i hingga v di atas.</li>
</ol>
<h1 id="FASAL-6-BAYARAN-MASUK-YURAN-DAN-BAYARAN-LAIN"><a href="#FASAL-6-BAYARAN-MASUK-YURAN-DAN-BAYARAN-LAIN" class="headerlink" title="FASAL 6 : BAYARAN MASUK, YURAN DAN BAYARAN LAIN"></a>FASAL 6 : BAYARAN MASUK, YURAN DAN BAYARAN LAIN</h1><ol>
<li>Bayaran masuk dan yuran yang perlu dijelaskan adalah seperti berikut:<br> a. Yuran Masuk sebanyak RM5.00<br> b. Yuran Bulanan bagi ahli biasa akan dikenakan berdasarkan kategori perkhidmatan yang terdapat di dalam Sistem Saraan Baru<br> <table><tr><th>Kategori Perkhidmatan</th><th>Kadar Yuran Bulanan</th></tr><tr></tr><tr><td>Jusa</td><td>RM20.00</td></tr><tr><td>Kategori I</td><td>RM15.00</td></tr><tr><td>Kategori II &amp; III</td><td>RM10.00</td></tr><tr><td>Kategori IV &amp; V</td><td>RM7.00</td></tr><tr><td>Kategori VI &amp; VII</td><td>RM5.00</td></tr><tr><td>Kategori VIII &amp; IX</td><td>RM3.00</td></tr><tr><td>Kategori X &amp; XI</td><td>RM2.00</td></tr></table><br> c. Yuran bagi ahli biasa seumur hidup ialah pada kadar RM500.00 (Ringgit Malaysia: Lima Ratus Sahaja), dibayar sekali gus.<br> d. Yuran bagi ahli bersekutu pula dibayar secara tahunan mengikut kumpulan seperti berikut:<br> <table><tr><th>Kategori Kumpulan</th><th>Kadar Yuran Tahunan</th></tr><tr><td>Kumpulan Pengurus ke atas</td><td>RM120.00</td></tr><tr><td>Kumpulan Eksekutif</td><td>RM60.00</td></tr><tr><td>Kumpulan Bukan Eksekutif ke bawah</td><td>RM36.00</td></tr></table><br> e. Ahli Kehormat tidak dikenakan sebarang yuran.</li>
<li>Yuran bulanan hendaklah dijelaskan kepada Bendahari Kehormat terlebih dahulu dalam tempoh tujuh (7) hari dari awal tiap-tiap bulan.</li>
<li>Ahli yang membiarkan hutang yurannya tertunggak lebih daripada enam bulan akan menerima surat peringatan yang ditandatangani oleh atau wakil Setiausaha Kehormat, dan hilang hak-hak keistimewaannya sebagai ahli sehingga hutangnya telah dijelaskan.</li>
<li>Ahli yang membiarkan hutang yurannya tertunggak lebih daripada jumlah bagi satu tahun dengan sendirinya boleh diberhentikan daripada menjadi ahli Kelab dan Jawatankuasa Kelab boleh memerintahkan supaya tindakan perlucutan keahlian yang sah diambil terhadapnya dengna syarat mereka berpuas hati yang ahli itu telah menerima kenyataan berkenaan hutangnya terlebih dahulu.</li>
<li>Jawatankuasa mempunyai kuasa menetapkan yuran masuk semula bagi sesiapa yang telah membiarkan keahliannya terlucut disebabkan hutang.</li>
<li>Yuran khas atau lain-lain kutipan wang daripada ahli-ahli untuk tujuan yang tertentu boleh dipungut dengan persetujuan Mesyuarat Agung ahli-ahli. Sekiranya ada ahli yang mungkir membayar wang yuran tersebut dalam tempoh yang telah ditetapkan, maka wang itu akan dianggap sama seperti hutang tahunan.</li>
</ol>
<h1 id="FASAL-7-MESYUARAT-AGUNG"><a href="#FASAL-7-MESYUARAT-AGUNG" class="headerlink" title="FASAL 7 : MESYUARAT AGUNG"></a>FASAL 7 : MESYUARAT AGUNG</h1><ol>
<li>Pengelolaan Kelab ini terserah kepada Mesyuarat Agung ahli-ahli. Sekurang-kurangnya satu pertiga (1/3) daripada jumlah ahli yang berhak mengundi atau dua kali ganda jumlah ahli Jawatankuasa, mengikut mana yang kurang, hendaklah hadir di dalam Mesyuarat Agung bagi mengesahkan perjalanan mesyuarat dan mencukupi kourum untuk mesyuarat.</li>
<li>Jika kourum tidak cukup selepas satu (1) jam daripada waktu yang telah ditetapkan untuk mesyuarat, maka mesyuarat itu hendaklah ditangguhkan kepada suatu tarikh (tidak lebih daripada 30 hari) yang ditetapkan oleh Jawatankuasa, dan jika kourum tidak cukup selepas setengah jam daripada waktu yang telah ditetapkan untuk mesyuarat yang ditangguhkan itu maka berkuasalah ahli-ahli yang hadir menjalankan mesyuarat tetapi tidaklah berkuasa meminda undang-undang Kelab dan membuat keputusan-keputusan yang melibatkan semua ahli.</li>
<li>Mesyuarat Agung Tahunan bagi Kelab hendaklah diadakan dengan secepat mungkin setelah berakhirnya tahun kewangan tetapi tidak lewat daripada 31 April pada tarikh, masa dan tempat yang ditetapkan oleh Jawatankuasa. Kerja-kerja Mesyuarat Agung tahunan ialah:<br> a. Menerima laporan Jawatankuasa mengenai perjalanan Kelab di dalam tahun lalu;<br> b. Menerima laporan Bendahari dan penyata kewangan yang telah diaudit bagi tahun yang lalu;<br> c. Memilih ahli-ahli Jawatankuasa dan juru audit untuk dua (2) tahun dalam mesyuarat itu.</li>
<li>Setiausaha hendaklah menghantar kepada tiap-tiap ahli sekurang-kurangnya tujuh (7) hari sebelum Mesyuarat Agung Tahunan diadakan satu agenda mesyuarat termasuk salinan peringatan mesyuarat dan laporan serta penyata kira-kira Kelab bagi tahun lalu yang telah diaudit. Salinan surat-surat ini juga hendaklah dibekalkan untuk dibaca oleh ahli-ahli di alamat tempat urusan Kelab.</li>
<li>Mesyuarat Agung Khas bagi pertubuhan ini boleh diadakan:<br> a. Apabila difikirkan mustahak oleh Jawatankuasa; atau<br> b. Atas permintaan beramai-ramai secara bertulis oleh tidak kurang daripada satu per lima (1/5) daripada jumlah ahli yang berhak mengundi dengan menerangkan tujuan dan sebab mengadakannya. Permintaan itu hendaklah dihantar kepada Setiausaha Kelab.</li>
<li>Mesyuarat Agung Khas yang diminta oleh ahli-ahli hendaklah diadakan pada satu tarikh di dalma tempoh satu bulan dari tarikh penerimaan permintaan mesyuarat itu.</li>
<li>Pengumuman dan agenda untuk Mesyuarat Agung Khas itu hendaklah diedarkan oleh SetiausahaKehormat Kelab kepada semua ahli sekurang-kurangnya tujuh (7) hari sebelum tarikh yang telah ditetapkan untuk bermesyuarat.</li>
<li>Fasal 8(1) dan 8(2) di dalam undang-undang ini berkenaan kourum dan penangguhan Mesyuarat Agung Tahunan boleh digunakan untuk Mesyuarat Agung Khas, tetapi dengan syarat jika kourum tidak mencukupi selepas setengah jam dari waktu yang telah ditetapkan bagi Mesyuarat Agung Khas atas permintaan ahli-ahli itu maka mesyuarat tersebut hendaklah dibatalkan dan dalam tempoh 6 bulan dari tarikh ini. Mesyuarat Agung Khas atas permintaan ahli-ahli dengan tujuan yang sama tidak boleh diadakan.</li>
<li>Setiausaha Kehormat hendaklah menghantar kepada tiap-tiap ahli satu salinan deraf peringatan tiap-tiap Mesyuarat Agung Tahunan dan Mesyuarat Agung Khas dengan seberapa segera yang boleh setelah selesainya mesyuaratnya itu.</li>
</ol>
<h1 id="FASAL-9-JAWATANKUASA"><a href="#FASAL-9-JAWATANKUASA" class="headerlink" title="FASAL 9 : JAWATANKUASA"></a>FASAL 9 : JAWATANKUASA</h1><ol>
<li>Satu Jawatankuasa seperti berikut yang dinamakan Jawatankuasa Kelab hendaklah dipilih di dalam Mesyuarat Agung Tahunan bagi tempoh pelantikan selama dua (2) tahun:<ul>
<li>Seorang Pengerusi</li>
<li>Seorang Naib Pengerusi</li>
<li>Seorang Setiausaha Kehormat</li>
<li>Seorang Penolong Setiausaha</li>
<li>Seorang Bendahari Kehormat</li>
<li>Seorang Penolong Bendahari</li>
<li>Tujuh (7) orang Ahli Jawatankuasa Biasa</li>
</ul>
</li>
<li>Pemegang-pemegang jawatan Kelab ini dan tiap-tiap pegawai yang menjalankan tugas eksekutif dalam Kelab ini hendaklah terdiri daripada Warganegara Malaysia.</li>
<li>Nama-nama untuk jawatan-jawatan di atas hendaklah dicadangkan serta disokong dan pemilihan akan dijalankan dengan cara mengundi oleh ahli-ahli di dalam Mesyuarat Agung Tahunan. Semua Ahli Jawatankuasa boleh dilantik semula setiap dua tahun.</li>
<li>Fungsi Jawatankuasa ialah mengelola dan mengaturkan kerja-kerja harian Kelab dan membuat keputusan atas perkara-perkara mengenai perjalanan Kelab mengikut dasar yang telah ditetapkan oleh Mesyuarat Agung. Jawatankuasa tidak boleh mengambil tindakan yang bertentangan dengan keputusan Mesyuarat Agung dan mestilah sentiasa mematuhi keputusan Mesyuarat Agung. Jawatankuasa hendaklah mengemukakan laporan berkenaan kegiatannya dalam tahun lalu kepada tiap-tiap Mesyuarat Agung Tahunan.</li>
<li>Jawatankuasa hendaklah bermesyuarat sekurang-kurangnya sekali dalam tiga (3) bulan. Pengumuman bagi tiap-tiap mesyuarat hendaklah diberikan kepada ahli-ahli tujuh (7) hari terlebih dahulu. Pengerusi dengan bersendirian atau tidak kurang daripada empat (4) orang ahli Jawatankuasa bersama-sama boleh memanggil sekurang-kurangnya setengah (1/2) daripada bilangan ahli Jawatankuasa hendaklah hadir bagi mengesahkan perjalanan dan mencukupkan kourum mesyuarat.</li>
<li>Jika timbul perkara mustahak yang berkehendakan kelulusan Jawatankuasa dan mesyuarat Jawatankuasa tidak dapat diadakan, maka Setiausaha bolehlah mendapatkan kelulusan dari ahli-ahli Jawatankuasa secara pengedaran surat pekeliling. Syarat-syarat mengenainya seperti berikut mestilah disempurnakan sebelum keputusan Jawatankuasa boleh dianggap sebagai telah diterima:<br> a. Masalah yang dibangkitkan itu hendaklah dibutirkan dengan terang di dalam surat pekeliling yang diedarkan kepada tiap-tiap ahli Jawatankuasa;<br> b. Sekurang-kurangnya setengah daripada bilangan ahli Jawatankuasa mestilah menyatakan persetujuan atau bantahan mereka terhadap cadangan itu; dan<br> c. Keputusan hendaklah dengan undi yang terbanyak.<br> Sebarang keputusan yang didapati melalui surat pekeliling hendaklah dilaporkan Setiausaha kepada mesyuarat Jawatankuasa berikutnya untuk disahkan dan dicatatkan di dalam peringatan mesyuarat.</li>
<li>Ahli Jawatankuasa yang mungkir menghadiri mesyuarat Jawatankuasa tiga kali berturut-turut tanpa alasan yang memuaskan akan disifatkan sebagai telah meletakkan jawatan di dalam Jawatankuasa.</li>
<li>Jika seorang ahli Jawatankuasa meninggal dunia atau meletakkan jawatan, calon yang kedua mendapat undi terbanyak di dalam pemilihan yang lalu hendaklah dipanggil untuk memenuhkan kekosongan itu. Jika calon yang sedemikian tidak ada atau menolak jawatan itu, maka berkuasalah Jawatankuasa melantik ahli yang lain memenuhkan kekosongan itu sehingga Mesyuarat Agung Tahunan diadakan.</li>
<li>Jawatankuasa boleh memberi arahan kepada Setiausaha dan pegawai-pegawai lain untuk menjalankan urusan Kelab dan melantik pengurus dan kakitangan yang difikirkan mustahak. Ia boleh menggantungkan atau melucutkan jawatan mana-mana pengurus dan kakitangan kerana cuai di dalam pekerjaan, curang, tidak cekap, engkar menjalankan keputusan Jawatankuasa atau kerana sebab-sebab yang difikirkan boleh merosakkan kepentingan Kelab.</li>
<li>Jawatankuasa boleh menubuhkan Jawatankuasa Kecil jika difikirkan mustahak dan memberi kewajipan khas kepada sebarang ahli Jawatankuasa.</li>
</ol>
<h1 id="FASAL-10-KEWAJIPAN-KEWAJIPAN-AHLI-JAWATANKUASA"><a href="#FASAL-10-KEWAJIPAN-KEWAJIPAN-AHLI-JAWATANKUASA" class="headerlink" title="FASAL 10 : KEWAJIPAN-KEWAJIPAN AHLI JAWATANKUASA"></a>FASAL 10 : KEWAJIPAN-KEWAJIPAN AHLI JAWATANKUASA</h1><ol>
<li>Pengerusi dalam tempoh menyandang jawatannya, hendaklah menjadi Pengerusi semua Mesyuarat Agung dan semua mesyuarat Jawatankuasa dan bertanggungjawab atas kesempurnaan perjalanan semua mesyuarat. Ia mempunyai undi pemutus dan hendaklah ia menandatangani semua cek Kelab bersama-sama dengan Setiausaha dan Bendahari. Pengerusi berhak melantik dua daripada ahli Kelab bagi menganggotai Jawatankuasa Kelab.</li>
<li>Naib Pengerusi hendaklah memangku jawatan dan menjalankan tugas-tugas Pengerusi semasa ketiadaannya.</li>
<li>Setiausaha Kehormat hendaklah menjalankan kerja pentadbiran Kelab mengikut undang-undang dan hendaklah ia menjalankan perintah Mesyuarat Agung dan Jawatankuasa. Ia bertanggungjawab mengendalikan urusan surat menyurat dan menyimpan semua buku, surat dan kertas kecuali akaun dan buku-buku kewangan. Setiausaha hendaklah menyimpan buku daftar ahli yang mengandungi butir-butir seperti nama dan alamat majikan dan alamat rumah tiap-tiap ahli. Ia hendaklah hadir di dalam semua mesyuarat dan membuat catatan mesyuarat. Ia hendaklah menandatangani semua cek Kelab bersama-sama dengan Pengerusi dan Bendahari. Setiausaha hendaklah dalam masa 28 hari dari tarikh Mesyuarat Agung Tahunan diadakan mengirimkan penyata tahunan Pertubuhan kepada Pendaftar Pertubuhan sebagaimana yang dikehendaki di bawah Seksyen 14(1) Akta Pertubuhan 1966.</li>
<li>Penolong Setiausaha hendaklah menolong Setiausaha menjalankan kerja-kerjanya dan memangku jawatan itu semasa ketiadaan Setiausaha.</li>
<li>Bendahari Kehormat adalah bertanggungjawab berkenaan semua hal kewangan Kelab. Ia hendaklah membuat dan penyimpan kira-kira berkenaan semua perkara kewangan dan bertanggungjawab di atas ketepatannya. Ia hendaklah menandatangani semua cek Kelab bersama-sama dengan Pengerusi dan Setiausaha.</li>
<li>Penolong Bendahari hendaklah memangku jawatan dan menjalankan tugas-tugas Bendahari Kehormat semasa ketiadaannya.</li>
<li>Ahli Jawatankuasa Biasa hendaklah membantu Jawatankuasa dalam menjalankan tugas yang diarahkan olehnya.</li>
</ol>
<h1 id="FASAL-11-KEWANGAN"><a href="#FASAL-11-KEWANGAN" class="headerlink" title="FASAL 11 : KEWANGAN"></a>FASAL 11 : KEWANGAN</h1><ol>
<li>Tertakluk kepada peruntukan-peruntukan berikut dalam undang-undang ini wang Kelab ini boleh digunakan untuk perkara-perkara yang berfaedah bagi menjalankan tujuan-tujuan Kelab, termasuklah belanja pentadbiran, bayaran gaji, biayaan dan perbelanjaan pegawai-pegawai dan kakitangan yang bergaji serta upah memeriksa kira-kira. Walau bagaimanapun, wang itu tidaklah boleh digunakan untuk membayar denda ahli yang lain telah dijatuhkan hukuman oleh Mahkamah.</li>
<li>Bendahari dibenarkan menyimpan wang runcit tidak melebihi daripada RM500.00 (Ringgit Malaysia Lima Ratus Sahaja) pada sesuatu masa. Wang yang lebih daripada jumlah itu mestilah dimasukkan ke dalam bank yang diluluskan oleh Jawatankuasa. Kira-kira bank itu hendaklah di atas nama Kelab.</li>
<li>Segala cek atau kenyataan pengeluaran wang daripada kira-kira Kelab hendaklah ditandatangani bersama oleh dua dariapada tiga yang berikut, Pengerusi atau Setiausah Kehormat dan Bendahari Kehormat. Semasa ketiadaan Pengerusi, Setiausaha Kehormat atau Bendahari Kehormat maka bolehlah Jawatankuasa melantik tiga orang di antara mereka sebagai pengganti untuk menandatangani cek atau kenyataan pengeluaran wang Kelab.</li>
<li>Perbelanjaan yang lebih daripada RM500.00 (Ringgit Malaysia Lima Ratus Sahaja) bagi sesuatu masa tidak boleh dibayar dengan tidak diluluskan terlebih dahulu oleh Jawatankuasa, dan perbelanjaan yang lebih daripada RM30,000.00 (Ringgit Malaysia Tiga Puluh Ribu Sahaja) bagi sesuatu masa tidak boleh dilakukan tanpa mendapat kebenaran Mesyuarat Agung terlebih dahulu. Perbelanjaan yang kurang daripada RM500.00 (Ringgit Malaysia Lima Ratus Sahaja) bagi sesuatu masa boleh diluluskan oleh Pengerusi bersama Setiausaha Kehormat dan Bendahari Kehormat.</li>
<li>Penyata dari hal wang yang diterima dan dibelanjakan bagi tempoh setahun serta kunci kira-kira  pada tarikh penutupan akaun hendaklah disediakan oleh Bendahari Kehormat dan diperiksa oleh Juruaudit yang dilantik di bawah Fasal 12 undang-undang ini dengan seberapa segera setelah tamatnya tahun kewangan. Penyata kira-kira yang telah diaudit itu hendaklah dikemukakan untuk diluluskan oleh Mesyuarat Agung Tahunan bagi tahun berkenaan dan salinannya hendaklah dibekalkan untuk makluman ahli ditempat urusan Kelab.</li>
<li>Tahun kewangan Kelab ini bermula dari 1 Januari dan berakhir pada 31 Disember tiap-tiap tahun.</li>
<li>Simpanan bank<br> 7.1 Simpanan wang Kelab hendaklah di buat dalam bentuk Akaun Semasa di bawah Sistem Perbankan Tanpa Faedah (SPTF).<br> 7.2 Sekiranya dirasakan sesuai maka jumlah wang tertentu boleh disimpan dalam bentuk simpanan tetap, sijil amanah dan lain-lain pelaburan yang dijamin oleh kerajaan. Kesemua langkah ini hendaklah terlebih dahulu mendapat kelulusan Mesyuarat Agung Tahunan.</li>
</ol>
<h1 id="FASAL-12-JURU-AUDIT"><a href="#FASAL-12-JURU-AUDIT" class="headerlink" title="FASAL 12 : JURU AUDIT"></a>FASAL 12 : JURU AUDIT</h1><ol>
<li>Dua orang yang bukannya Pegawai Pertubuhan boleh dilantik di dalam Mesyuarat Agung Tahunan sebagai Juru Audit. Mereka akan memegang jawatan mengikut tempoh Jawatankuasa yang dilantik iaitu selama dua tahun dan boleh dilantik semula.</li>
<li>Juru Audit adalah dikehendaki memeriksa kira-kira Pertubuhan bagi setahun dan membuat laporan atau pengesahan untuk Mesyuarat Agung Tahunan. Mereka juga dikehendaki pada bila-bila masa oleh Pengerusi mengaudit kira-kira wang Kelab bagi mana-mana masa di dalam tempoh perkhidmatan mereka dan membuat laporan kepada Jawatankuasa.</li>
</ol>
<h1 id="FASAL-13-PENGAMANAH"><a href="#FASAL-13-PENGAMANAH" class="headerlink" title="FASAL 13 : PENGAMANAH"></a>FASAL 13 : PENGAMANAH</h1><ol>
<li>Tiga orang pengamanah yang berumur lebih daripada 21 tahun hendaklah dilantik di dalam Mesyuarat Agung dan mereka akan berkhidmat selama yang dikehendaki oleh Kelab. Semua harta tetap kepunyaan Kelab akan diamanahkan kepada mereka dengan menandatangani suatu Surat Amanah (Deed of Trust).</li>
<li>Pengamanah tidak boleh menjual, menarik balik atau memindahkan hakmilik harta kepunyaan Kelab dengan tidak mendapat kelulusan dan kuasa yang diberikan oleh Mesyuarat Agung Kelab.</li>
<li>Seseorang pengamanah itu boleh dilucutkan daripada jawatannya oleh Mesyuarat Agung oleh sebab usur kerana penyakit, tidak siuman, tidak berada di dalam negeri atau kerana sebab lain yang mengakibatkan ia tidak dapat menjalankan tugasnya atau pekerjaannya dengan memuaskan. Jika berlaku kematian, perletakan jawatan atau pembuangan bagi seseorang pengamanah maka kekosongan itu bolehlah dipenuhkan oleh Pengamanah yang baru dilantik di dalam Mesyuarat Agung.</li>
</ol>
<h1 id="FASAL-14-TAFSIRAN-UNDANG-UNDANG"><a href="#FASAL-14-TAFSIRAN-UNDANG-UNDANG" class="headerlink" title="FASAL 14 : TAFSIRAN UNDANG-UNDANG"></a>FASAL 14 : TAFSIRAN UNDANG-UNDANG</h1><ol>
<li>Di antara berlangsungnya Mesyuarat Agung, Jawatankuasa boleh memberikan tafsirannya kepada undang-undang ini dan Jawatankuasa, jika mustahak boleh memutuskan perkara-perkara yang tidak terkandung di dalam undang-undang ini.</li>
<li>Kecuali perkara-perkara yang bertentangan atau tidak selaras dengan dasar yang telah dibuat dalam Mesyuarat Agung, keputusan Jawatankuasa terhadap ahli-ahli adalah muktamad jika tidak diubah oleh Keputusan Mesyuarat Agung.</li>
</ol>
<h1 id="FASAL-15-PENASIHAT-PENAUNG"><a href="#FASAL-15-PENASIHAT-PENAUNG" class="headerlink" title="FASAL 15 : PENASIHAT / PENAUNG"></a>FASAL 15 : PENASIHAT / PENAUNG</h1><p>Jawatankuasa boleh, jika difikirkan perlu, melantik orang-orang yang layak menjadi Penasihat/Penaung bagi Kelab ini dengan syarat orang yang dilantik itu menyatakan persetujuannya secara bertulis.</p>
<h1 id="FASAL-16-LARANGAN"><a href="#FASAL-16-LARANGAN" class="headerlink" title="FASAL 16 : LARANGAN"></a>FASAL 16 : LARANGAN</h1><ol>
<li>Permainan yang disebutkan di bawah ini tidak boleh dimainkan di dalam premis Kelab: Rouleete, Lotto, Fan Tan, Poh, Peh Bin, Belangkai, Pai Kau, Tau Ngau, Tien Kow, Chap Ji Kee, Sam Cheong, Dua Puluh Satu, Tiga Puluh Satu, Sepuluh dan Setengah, semua permainan dadu, banker’s game, semua permainan yang bergantung semata-mata kepada nasib dan permainan video.</li>
<li>Kelab atua ahli-ahlinya tidak harus cuba menghalang atau dengan apa cara juga mengganggu perniagaan atau harga barang-barang atau mengambil peranan di dalam gerakan kesatuan sekerja seperti yang didefinasikan di dalam Akta Kesatuan Sekerja 1959.</li>
<li>Kelab ini tidak boleh menjalankan loteri sama ada dikhaskan kepada ahli-ahli atau tidak atas nama Kelab atau pegawai-pegawai atau Jawatankuasa atau ahli, tanpa kelulusan daripada pihak berkuasa berkenaan.</li>
<li>‘Faedah’ seperti yang diterangkan di bawah Seksyen 2 Akta Pertubuhan 1966, tidaklah boleh diberikan oleh Kelab kepada mana-mana ahlinya.</li>
</ol>
<h1 id="FASAL-17-PINDAAN-UNDANG-UNDANG"><a href="#FASAL-17-PINDAAN-UNDANG-UNDANG" class="headerlink" title="FASAL 17 : PINDAAN UNDANG-UNDANG"></a>FASAL 17 : PINDAAN UNDANG-UNDANG</h1><p>Undang-undang ini tidak boleh diubah atua dipinda kecuali dengan Keputusan Mesyuarat Agung. Permohonan untuk perubahan atau pindaan kepada undang-undang hendaklah dibuat kepada Pendaftar Pertubuhan dalam masa 28 hari dari tarikh keputusan Mesyuarat Agung meluluskan perubahan atau pindaan itu dan hanya boleh dikuatkuasakan mulai dari tarikh perubahan atau pindaan itu diluluskan oleh Pendaftar Pertubuhan.</p>
<h1 id="FASAL-18-PEMBUBARAN"><a href="#FASAL-18-PEMBUBARAN" class="headerlink" title="FASAL 18 : PEMBUBARAN"></a>FASAL 18 : PEMBUBARAN</h1><ol>
<li>Kelab ini boleh dibubarkan secara sukarela dengan persetujuan tidak kurang daripada tiga perlima (3/5) daripada jumlah ahli yang menghadiri dalam suatu Mesyuarat Agung yang dipanggil khas kerananya.</li>
<li>Sekiranya Kelab hendak dibubarkan secara yang disebutkan di atas, maka segala hutang dan tanggungjawab Kelab yang sah mengikut undang-undang hendaklah jelaskan terlebih dahulu dan baki wang yang tinggal hendaklah diselesaikan mengikut cara yang dipersetujui dalam Mesyuarat Agung berkenaan.</li>
<li>kenyataan bersabit dengan pembubaran itu hendaklah disampaikan kepada Pendaftar Pertubuhan dalam masa 14 hari dari tarikh pembubaran itu.</li>
</ol>
<h1 id="FASAL-19-PERATURAN-PENGURUSAN-PREMIS"><a href="#FASAL-19-PERATURAN-PENGURUSAN-PREMIS" class="headerlink" title="FASAL 19 : PERATURAN PENGURUSAN PREMIS"></a>FASAL 19 : PERATURAN PENGURUSAN PREMIS</h1><ol>
<li>Kelab tidak dibenarkan menempatkan sebarang mesin hiburan termasuk mesin permainan video di dalam premis Kelab untuk kegunaan ahli-ahli.</li>
<li>Permainan yang disebutkan di bawah ini tidak boleh dimainkan di dalam premis Kelab: Rouleete, Lotto, Fan Tan, Poh, Peh Bin, Belangkai, Pai Kau, Tau Ngau, Tien Kow, Chap Ji Kee, Sam Cheong, Dua Puluh Satu, Tiga Puluh Satu, Sepuluh dan Setengah, semua permainan dadu, banker’s game, semua permainan yang bergantung semata-mata kepada nasib.</li>
<li>Sijil Pendaftaran Pertubuhan yang asal hendaklah dipamerkan di dalam premis Kelab di tempat yang mudah dilihat.</li>
<li>Papan tanda nama yang mencatatkan nama dan nombor pendaftaran Kelab hendaklah dipamerkan di bahagian luar premis Kelab yang disewa atau milik Kelab.</li>
<li>Kenyataan seperti berikut hendaklah dipamerkan di tempat yang bersesuaian di dalam premis Kelab:<br> “Peralatan dan kemudahan Kelab adalah untuk kegunaan ahli-ahli sahaja. Kanak-kanak sekolah dilarang memasuki serta menggunakan peralatan dan kemudahan yang disediakan”.</li>
</ol>
<h1 id="FASAL-20-LOGO-KELAB"><a href="#FASAL-20-LOGO-KELAB" class="headerlink" title="FASAL 20 : LOGO KELAB"></a>FASAL 20 : LOGO KELAB</h1><ol>
<li>Reka bentuk Logo bagi Kelab adalah seperti berikut:<br> <img src="/logo-krisputra.png" class="img-thumbnail"></li>
<li>KRISPutra<br> K = Kelab &amp; Kebajikan<br> RI = Rekreasi<br> S = Sukan<br> Putra = Perbadanan Putrajaya dengan nama penuh Kelab Sukan, Rekreasi dan Kebajikan, Perbadanan Putrajaya<br> Tiga Bulatan Biru, Kuning dan Merah serta Jalur Hijau/Putih. Warna Merah melambangkan keberanian Kelab dalam menyahut cabaran dan kehendak ahli untuk merealisasikan tiga fungsi utama Kelab iaitu Sukan, Rekreasi dan Kebajikan. Warna Biru melambangkan semangat setiakawan dan silatulrahim. Warna Kuning pula membawa maksud tidak menyimpang daripada kehendak agama dan undang-undang Kelab. Jalur Hijau/Putih pula membawa maksud kepelbagaian aktiviti/agenda Kelab dilaksanakan secara beriringan. Warna Hijau adalah warna rasmi Perbadanan Putrajaya manakala warna Putih menunjukkan kesucian dan keikhlasan hati setiap Ahli Jawatankuasa dan ahli dalam membawa halatuju Kelab.</li>
</ol>
</article></div></div></div><footer><div class="container beautiful-jekyll-footer"><div class="row"><div class="col-lg-8 col-lg-offset-2 col-md-10 col-md-offset-1"><ul class="list-inline text-center footer-links"><li><a href="https://www.facebook.com/groups/krisputra/" title="Facebook"><span class="fa-stack fa-lg"><i class="fa fa-circle fa-stack-2x"></i><i class="fa fa-stack-1x fa-inverse fa-facebook"></i></span></a></li><li><a href="https://github.com/krisputra" title="GitHub"><span class="fa-stack fa-lg"><i class="fa fa-circle fa-stack-2x"></i><i class="fa fa-stack-1x fa-inverse fa-github"></i></span></a></li><li><a href="/atom.xml" title="RSS"><span class="fa-stack fa-lg"><i class="fa fa-circle fa-stack-2x"></i><i class="fa fa-stack-1x fa-inverse fa-rss"></i></span></a></li><li><a href="mailto:krisputra@ppj.my" title="Email me"><span class="fa-stack fa-lg"><i class="fa fa-circle fa-stack-2x"></i><i class="fa fa-stack-1x fa-inverse fa-envelope"></i></span></a></li></ul><p class="copyright text-muted">© <a href="http://krisputra.ppj.my">KRISPutra</a> • 1999 - 2017 • 1179</p></div></div></div></footer><script src="/js/jquery-1.11.2.min.js"></script><script src="//maxcdn.bootstrapcdn.com/bootstrap/3.3.7/js/bootstrap.min.js"></script><script src="/js/main.js"></script><script src="/js/nanogallery.js"></script><script src="/js/jquery.nanogallery.js"></script><script src="/js/highlight.min.js"></script><script>hljs.initHighlightingOnLoad();</script><script>(function (i, s, o, g, r, a, m) {
    i['GoogleAnalyticsObject'] = r;
    i[r] = i[r] || function () {
                (i[r].q = i[r].q || []).push(arguments)
            }, i[r].l = 1 * new Date();
    a = s.createElement(o),
            m = s.getElementsByTagName(o)[0];
    a.async = 1;
    a.src = g;
    m.parentNode.insertBefore(a, m)
})(window, document, 'script', '//www.google-analytics.com/analytics.js', 'ga');
ga('create', 'UA-88801522-1', 'auto');
ga('send', 'pageview');</script></body></html>